<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="ne" xml:lang="ne">
  <head>
    <title>दशम विश्राम</title>
    <link href="../styles/global.css" rel="stylesheet" type="text/css"/>
  </head>
  <body>
    <div class="mw-content-ltr mw-parser-output" dir="ltr" lang="en-GB"><div class="prp-pages-output" lang="ne">
<span/><div class="chapter-title" style="text-align:center;"><span style="font-size:144%;"><b>दशम विश्राम</b></span></div>
<div style="text-indent:0; position:relative; margin:0 auto; text-align:left; display:table; width:auto;">
<div class="poem">
<p><span style="display:inline-block; text-align:center; width:100% ;">१</span><br/>
क्षणमात्र रह्यो र त्यो घना<br/>
<span class="mw-poem-indented" style="display: inline-block; margin-inline-start: 2em;">मुनिको मौन समाधि-भावना ।</span><br/>
अमृत-द्रव झैँ बनीकन<br/>
<span class="mw-poem-indented" style="display: inline-block; margin-inline-start: 2em;">बहँदै गो फिर कर्ण-पावन ॥</span>
</p>
</div></div>
<div style="text-indent:0; position:relative; margin:0 auto; text-align:left; display:table; width:auto;"><div class="poem">
<p><span style="display:inline-block; text-align:center; width:100% ;">२</span><br/>
जगत्‌मा सल्केको निलिकन सबै मानवपना<br/>
<span class="mw-poem-indented" style="display: inline-block; margin-inline-start: 2em;">असन्तोषी दोषी अति विकट त्यो दानवपना ।</span><br/>
तिखो काँढो जस्तै बनि उनिन आयो र उरमा<br/>
<span class="mw-poem-indented" style="display: inline-block; margin-inline-start: 2em;">रुँदै बाधा पोखेँ प्रकृति-जननीका पयरमा ॥</span>
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">३</span><br/>
हुँदोहो ता खाना फल फुल तथा खाद्य मसित<br/>
<span class="mw-poem-indented" style="display: inline-block; margin-inline-start: 2em;">म दिन्थेँ त्यो सारा अतिथिजनलाई खुशिसित ।</span><br/>
दिने त्यस्तो केही मसित नहुँदा आज सकल<br/>
<span class="mw-poem-indented" style="display: inline-block; margin-inline-start: 2em;">भयो चौबाटाको जनम तप वा वास विफल ॥</span><br/>
<br/>
<span style="display:inline-block; text-align:center; width:100% ;">४</span><br/>
कि ता माता ! मेरो सदय मन यो मन्द गरिद्यौ<br/>
<span class="mw-poem-indented" style="display: inline-block; margin-inline-start: 2em;">कि ता याताऽऽयातै पथिकजनको बन्द गरिद्यौ ।</span><br/>
विपद् बाधा भोका अतिथिजनको हेर्न-सहन<br/>
<span class="mw-poem-indented" style="display: inline-block; margin-inline-start: 2em;">नशक्नाले सल्क्यो जननि ! मनमा शोक-दहन ॥</span><br/>
<br/>
<span style="display:inline-block; text-align:center; width:100% ;">५</span><br/>
नपाई खाना क्यै उदर-गत रुद्राऽनल बली<br/>
<span class="mw-poem-indented" style="display: inline-block; margin-inline-start: 2em;">जलेको देख्दा त्यो गरिबजनको जीवन-कलि ।</span><br/>
जबर्जस्ती मेरो पनि सब जलेको छ हृदय<br/>
<span class="mw-poem-indented" style="display: inline-block; margin-inline-start: 2em;">त्यसैले यो गर्छू जननि ! पदमा विन्ति-विनय ॥</span><br/>
<br/>
<span style="display:inline-block; text-align:center; width:100% ;">६</span><br/>
उठोस् आँधी-ब्यारी लिइ विकट विध्वंस विभव<br/>
<span class="mw-poem-indented" style="display: inline-block; margin-inline-start: 2em;">फुटोस् वज्रद्वारा पटपट गरी मस्तक सब ।</span><br/>
जुटोस् चर्को कोलाहल-रव, छुटोस् प्राण-पवन<br/>
<span class="mw-poem-indented" style="display: inline-block; margin-inline-start: 2em;">म त्यो मेरो बाधा सहन शकुँला, यो त शकिनँ ॥</span><br/>
<br/>
<span style="display:inline-block; text-align:center; width:100% ;">७</span><br/>
नशक्नाले भोको अतिथिजनको गर्न कदर<br/>
<span class="mw-poem-indented" style="display: inline-block; margin-inline-start: 2em;">वृथा भैगो, गैगो जननि ! जुनि मेरो, जनि गर ।</span><br/>
खुला देख्छू तिम्रो अति अगम भण्डार, उसमा<br/>
<span class="mw-poem-indented" style="display: inline-block; margin-inline-start: 2em;">कमी केको होला ? किन मकन पार्‍यौ सकसमा ?</span><br/>
<br/>
<span style="display:inline-block; text-align:center; width:100% ;">८</span><br/>
पुकारा यो सारा विकल बटुवा-खातिर गरी<br/>
<span class="mw-poem-indented" style="display: inline-block; margin-inline-start: 2em;">झकायेँ चिन्तामा, अलि दिन भयेँ मूर्छित सरी ।</span><br/>
बिलौना माताले पनि सदयतासाथ सुनिछन्<br/>
<span class="mw-poem-indented" style="display: inline-block; margin-inline-start: 2em;">ममाथी चौतर्फी फल र फुलका हार उनिछन् ॥</span>
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">९</span><br/>
म ब्यूँझेँ, भेट्टायेँ चटकमय त्यो खाद्य खचित<br/>
<span class="mw-poem-indented" style="display: inline-block; margin-inline-start: 2em;">भयेँ त्यस्ले गर्दा अलि दिन त आश्चर्य-चकित ।</span><br/>
स्वयं शोचेँ फेरी खुशिसँग हँसीलो मुख गरी<br/>
<span class="mw-poem-indented" style="display: inline-block; margin-inline-start: 2em;">अहो ! कस्तो लीला ? प्रकृति-जननीको हरि ! हरि ! !</span><br/>
<br/>
<span style="display:inline-block; text-align:center; width:100% ;">१०</span><br/>
अहो ! त्यो तन्द्रामा कसरि जननीले कुन घरी<br/>
<span class="mw-poem-indented" style="display: inline-block; margin-inline-start: 2em;">गुतायिन् त्यो लम्बा फल र फुलको मञ्जु पगरी ?</span><br/>
भनी छामेँ, थामेँ लचक ललिताऽऽकार उसको<br/>
<span class="mw-poem-indented" style="display: inline-block; margin-inline-start: 2em;">बग्यो मानू मेरो खलखल कुलो तृप्ति-रसको ॥</span><br/>
<br/>
<span style="display:inline-block; text-align:center; width:100% ;">११</span><br/>
मलाई जो त्यस्तो कठिन तपको त्यो फल मिल्यो<br/>
<span class="mw-poem-indented" style="display: inline-block; margin-inline-start: 2em;">त्यसैले नै मानू जनमभरको सङ्कट निल्यो ।</span><br/>
थियो त्यो बेगिन्ती, तदपि सब गिन्ती गरि गरी<br/>
<span class="mw-poem-indented" style="display: inline-block; margin-inline-start: 2em;">मजैमा लर्कायेँ शिरभर सबै लर्कन सरी ॥</span><br/>
<br/>
<span style="display:inline-block; text-align:center; width:100% ;">१२</span><br/>
बह्यो त्यस्ले गर्दा चमचम सबैतर्फ सुषमा<br/>
<span class="mw-poem-indented" style="display: inline-block; margin-inline-start: 2em;">भयो जान्ने सुन्ने सकल दुनियाँ मुग्ध उसमा ।</span><br/>
ठुला-साना नाना थकित बटुवाका नजरको<br/>
<span class="mw-poem-indented" style="display: inline-block; margin-inline-start: 2em;">भयेँ मानू तारो उस बखत त्यो मार्ग-भरको ॥</span><br/>
<br/>
<span style="display:inline-block; text-align:center; width:100% ;">१३</span><br/>
थियो पैले मेरो तरुण वय तेसै चहकिलो<br/>
<span class="mw-poem-indented" style="display: inline-block; margin-inline-start: 2em;">जटामा उस्माथी फल र फुलको रौनक ठुलो ।</span><br/>
त्यसैले झुम्मिन्थे वर पर सदा दर्शकहरू<br/>
<span class="mw-poem-indented" style="display: inline-block; margin-inline-start: 2em;">नहेरी त्यो शोभा कुन हिँडन शक्थ्यो सुरुसुरु ॥</span><br/>
<br/>
<span style="display:inline-block; text-align:center; width:100% ;">१४</span><br/>
खुशी बढ्दै आयो, दिवस-रजनी-चक्र-चटक<br/>
<span class="mw-poem-indented" style="display: inline-block; margin-inline-start: 2em;">घुमी-हाल्यो मानू निमिषमय भै धेर पटक ।</span><br/>
झुके लुर्का फुर्का सकल पगरीका तल तल<br/>
<span class="mw-poem-indented" style="display: inline-block; margin-inline-start: 2em;">जम्यो ती जम्बैमा रुचिर रस-रेसा टलबल ॥</span>
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">१५</span><br/>
सबै आऊन् पाऊन् कठिन तपको उज्ज्वल फल<br/>
<span class="mw-poem-indented" style="display: inline-block; margin-inline-start: 2em;">नहोस् तेरो मेरो भनि कलह यद्वा खलबल ।</span><br/>
म भन्थेँ, त्यो सारा पटु पवन म्यानेजर बनी<br/>
<span class="mw-poem-indented" style="display: inline-block; margin-inline-start: 2em;">सबैलाई दिन्थ्यो महकमय विज्ञापन पनि ॥</span>
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">१६</span><br/>
चरा, मौरी, कीट, भ्रमर, पुतली-पूर्ण पगरी<br/>
<span class="mw-poem-indented" style="display: inline-block; margin-inline-start: 2em;">भयो, गिर्दा लाग्यो विविध बटुवाका वरिपरि ।</span><br/>
खुल्यो मानू मेरो सुखमय सदावर्त, उसमा<br/>
<span class="mw-poem-indented" style="display: inline-block; margin-inline-start: 2em;">भुल्यो हेर्दा हेर्दै सकल दुनियाँ रङ्ग-रसमा ॥</span><br/>
<br/>
<span style="display:inline-block; text-align:center; width:100% ;">१७</span><br/>
विचारी बिस्तारै अशनरुचि वा भोक सबको<br/>
<span class="mw-poem-indented" style="display: inline-block; margin-inline-start: 2em;">हवा गर्थ्यो सारा उचित बँटवारा विभवको ।</span><br/>
म झुल्थेँ त्यो देखी मनमन बडो गद्‌गद बनी<br/>
<span class="mw-poem-indented" style="display: inline-block; margin-inline-start: 2em;">तपस्याको राम्रै अब सफल भो साहस भनी ॥</span><br/>
<br/>
<span style="display:inline-block; text-align:center; width:100% ;">१८</span><br/>
सबै आये, खाये, प्रणयसित गाये गुण पनि<br/>
<span class="mw-poem-indented" style="display: inline-block; margin-inline-start: 2em;">रमाये, फैलाये सुयश तपसी धन्य छ ! भनी ।</span><br/>
तपस्याको मेरो अमृतमय चिल्लो घन-घटा<br/>
<span class="mw-poem-indented" style="display: inline-block; margin-inline-start: 2em;">फुट्यो, वर्ष्यो, झल्क्यो परम सुखको पावन छटा ॥</span>
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">१९</span><br/>
हवाको नाघी त्यो खटन बँटवारा हठ गरी<br/>
<span class="mw-poem-indented" style="display: inline-block; margin-inline-start: 2em;">जथाभावी डोकाहरुसहित जाबीतक भरी ।</span><br/>
बटुल्थे लोभीले जब अधिक खाना अनि पछि<br/>
<span class="mw-poem-indented" style="display: inline-block; margin-inline-start: 2em;">म भन्थेँ त्यो देखी मनमन घिनाईकन छिछिः ॥</span><br/>
<br/>
<span style="display:inline-block; text-align:center; width:100% ;">२०</span><br/>
जती जो चाहिन्थ्यो जठर-हरिको खातिर उति<br/>
<span class="mw-poem-indented" style="display: inline-block; margin-inline-start: 2em;">लिये, खाये पुग्थ्यो, मुफत किन त्यो सञ्चय अति !</span><br/>
त्यसैले गर्दामा कति गरिबको भाग हरियो<br/>
<span class="mw-poem-indented" style="display: inline-block; margin-inline-start: 2em;">विधाताको खाताउपर सब त्यो पाप दरियो ॥</span><br/>
<br/>
<span style="display:inline-block; text-align:center; width:100% ;">२१</span><br/>
कठै ! रित्तो पारीकन सब सदावर्त-भवन<br/>
<span class="mw-poem-indented" style="display: inline-block; margin-inline-start: 2em;">हरी सारा साजा पथिकजनको जीवन-धन ।</span><br/>
लगी त्यस्तो चालासित घर भरी सञ्चय गरी<br/>
<span class="mw-poem-indented" style="display: inline-block; margin-inline-start: 2em;">कुहाई थन्क्याई कसरि शुभ होला ? हरि ! हरि ! !</span><br/>
<br/>
<span style="display:inline-block; text-align:center; width:100% ;">२२</span><br/>
सबै खाये पक्का पिर अपचको पर्दछ कडा<br/>
<span class="mw-poem-indented" style="display: inline-block; margin-inline-start: 2em;">नखाये अर्कैले हरण अथवा गर्छ झगडा ।</span><br/>
कठै ! बाधैबाधा उभयतिर देखिन्छ त पनि<br/>
<span class="mw-poem-indented" style="display: inline-block; margin-inline-start: 2em;">भुलेकै छन् अन्धा मनुजहरु मौरीमय बनी ॥</span><br/>
<br/>
<span style="display:inline-block; text-align:center; width:100% ;">२३</span><br/>
वृथा खाना भन्दा बढि बढि सदा सञ्चय गरी<br/>
<span class="mw-poem-indented" style="display: inline-block; margin-inline-start: 2em;">धनी बन्छौँ भन्दै कृपण-विधिमा लम्पट परी ।</span><br/>
कठै ! अन्धा लोभी मनुज फिर मौरी दुइ थरी<br/>
<span class="mw-poem-indented" style="display: inline-block; margin-inline-start: 2em;">अशान्ति-ज्वालामा मुफत किन जल्छन् ? हरि ! हरि ! !</span><br/>
<br/>
<span style="display:inline-block; text-align:center; width:100% ;">२४</span><br/>
जमाई देखाई महजडित चाका र चकला<br/>
<span class="mw-poem-indented" style="display: inline-block; margin-inline-start: 2em;">अभागी मौरीले मनुजहरुमा सञ्चय-कला ।</span><br/>
शिकायो होला वा मनुज-पशुको नक्कल गरी<br/>
<span class="mw-poem-indented" style="display: inline-block; margin-inline-start: 2em;">बन्यो होला दुःखी मुफत मधुमक्खी जुनिभरि ॥</span>
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">२५</span><br/>
न जाने मौरी वा मनुज कुन हो सञ्चय-गुरु ?<br/>
<span class="mw-poem-indented" style="display: inline-block; margin-inline-start: 2em;">गर्‍यो होला दुःखी मुफत किन यो झन्झट शुरु ?</span><br/>
यही सत्यानाशी कठिन सरुवा रोग-वश भै<br/>
<span class="mw-poem-indented" style="display: inline-block; margin-inline-start: 2em;">सडेका छन् लाखौँ विकल बिचरा मानिस सबै ॥</span><br/>
<br/>
<span style="display:inline-block; text-align:center; width:100% ;">२६</span><br/>
अहो ! कस्तो प्यारो अधम सरुवा व्याधि इनको<br/>
<span class="mw-poem-indented" style="display: inline-block; margin-inline-start: 2em;">छुट्यो जस्ले गर्दा स्मरण मनमा रात-दिनको ।</span><br/>
जती जम्बा गर्छन् उति उति इनैको अवनति<br/>
<span class="mw-poem-indented" style="display: inline-block; margin-inline-start: 2em;">कठै ! छुट्दा चोला नियतिवश होला कुन गति ?</span><br/>
<br/>
<span style="display:inline-block; text-align:center; width:100% ;">२७</span><br/>
यही अन्धो लोभी मनुज-पशुबाटै बढि बढी<br/>
<span class="mw-poem-indented" style="display: inline-block; margin-inline-start: 2em;">वृथा जम्बा गर्ने नरकमय विद्याकन पढी ।</span><br/>
अत्यासैमा मूसा जुनिभर अँध्यारो विवरमा<br/>
<span class="mw-poem-indented" style="display: inline-block; margin-inline-start: 2em;">गरी चीँ चीँ मर्छन् मनुजहरुकै खेत-घरमा ॥</span><br/>
<br/>
<span style="display:inline-block; text-align:center; width:100% ;">२८</span><br/>
ठगी, चोरी, डाँका, हरकिसिमको झेल, बखडा,<br/>
<span class="mw-poem-indented" style="display: inline-block; margin-inline-start: 2em;">कुटामारी, गाली, कपट, कटुता, वैर, झगडा ।</span><br/>
घृणा, ईर्ष्या, हत्याप्रभृति जति छन् दुर्गुण कडा<br/>
<span class="mw-poem-indented" style="display: inline-block; margin-inline-start: 2em;">सबैको मूलैमा अधम सरुवा सञ्चय खडा ॥</span><br/>
<br/>
<span style="display:inline-block; text-align:center; width:100% ;">२९</span><br/>
विधाताले लाखौँ अमृतमय दैवी गुण सब<br/>
<span class="mw-poem-indented" style="display: inline-block; margin-inline-start: 2em;">भरेका छन् जस्को मगजबिच, त्यै मानव अब ।</span><br/>
फसी तृष्णारूपी विकट सुरसाको वदनमा<br/>
<span class="mw-poem-indented" style="display: inline-block; margin-inline-start: 2em;">गयो देख्दादेख्दै अतिशय नराम्रो पतनमा ॥</span><br/>
<br/>
<span style="display:inline-block; text-align:center; width:100% ;">३०</span><br/>
यही जम्बा गर्ने अधम सरुवा व्याधि विकट<br/>
<span class="mw-poem-indented" style="display: inline-block; margin-inline-start: 2em;">सरोस् वा सल्कोस् ता जलदबिच वा सूर्य-निकट ।</span><br/>
धरित्रीको सारा मधुर रसधारा खिँचिकन<br/>
<span class="mw-poem-indented" style="display: inline-block; margin-inline-start: 2em;">पलामा पार्नेछन् भुवन उनले भस्म-भवन ॥</span>
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">३१</span><br/>
कठै ! मौरी, मूसा, मनुज बिचरा सञ्चय गरी<br/>
<span class="mw-poem-indented" style="display: inline-block; margin-inline-start: 2em;">वृथा पाकेका छन् अनलमय चिन्ताबिच परी ।</span><br/>
चरामा त्यो पाजी अधम सरुवा रोग नहुँदा<br/>
<span class="mw-poem-indented" style="display: inline-block; margin-inline-start: 2em;">घुमी नाची गर्छन् अमरपुरको कौतुक सदा ॥</span><br/>
<br/>
<span style="display:inline-block; text-align:center; width:100% ;">३२</span><br/>
चराले झैँ चारा फगत उदरै माफिक चरी<br/>
<span class="mw-poem-indented" style="display: inline-block; margin-inline-start: 2em;">म भोली खाँला यो भनि बटुलने लोभ नगरी ।</span><br/>
बढोस् ता यो बाठो मनुज पर-कल्याण-सुखमा<br/>
<span class="mw-poem-indented" style="display: inline-block; margin-inline-start: 2em;">सदा यस्को पर्थ्यो अमृत-रसको स्रोत मुखमा ॥</span><br/>
<br/>
<span style="display:inline-block; text-align:center; width:100% ;">३३</span><br/>
जहाँ जो भेट्टायो, प्रणयसित खायो फलफुल<br/>
<span class="mw-poem-indented" style="display: inline-block; margin-inline-start: 2em;">चुचो बायो, गायो मधुर सुरमा तृप्ति-गजल ।</span><br/>
अहो ! त्यस्तो राम्रो विहग-कुलको चाल-चलन<br/>
<span class="mw-poem-indented" style="display: inline-block; margin-inline-start: 2em;">शिकोस् ता यो लोभी मनुज किन हुन्थ्यो र पतन ?</span>
</p>
</div></div>
<div style="text-indent:0; position:relative; margin:0 auto; text-align:left; display:table; width:auto;"><div class="poem">
<p><span style="display:inline-block; text-align:center; width:100% ;">३४</span><br/>
अबुझ मनुजको यो मर्म वा दर्द खोली<br/>
<span class="mw-poem-indented" style="display: inline-block; margin-inline-start: 2em;">मुनिवर चुप लागे वाक्य अर्को नबोली ।</span><br/>
श्रुति-युगबिच बग्दो दिव्य पीयूष-धारा<br/>
<span class="mw-poem-indented" style="display: inline-block; margin-inline-start: 2em;">फिर अलि छिनलाई बन्द भो टक्क सारा ॥</span>
</p>
</div>
</div>
</div>
</div>
  </body>
</html>
