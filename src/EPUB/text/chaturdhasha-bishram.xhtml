<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="ne" xml:lang="ne">
  <head>
    <title>चतुर्दश विश्राम</title>
    <link href="../styles/global.css" rel="stylesheet" type="text/css"/>
  </head>
  <body>
    <div class="mw-content-ltr mw-parser-output" dir="ltr" lang="en-GB"><div class="prp-pages-output" lang="ne">
<span/><div class="chapter-title" style="text-align:center;"><span style="font-size:144%;"><b>चतुर्दश विश्राम</b></span></div>
<div style="text-indent:0; position:relative; margin:0 auto; text-align:left; display:table; width:auto;">
<div class="poem">
<p><span style="display:inline-block; text-align:center; width:100% ;">१</span><br/>
अलि बेर पछी तपोधन<br/>
<span class="mw-poem-indented" style="display: inline-block; margin-inline-start: 2em;">तपसीको मुख-पद्म पावन ।</span><br/>
ढकमक्क भयो पुरा पुरा<br/>
<span class="mw-poem-indented" style="display: inline-block; margin-inline-start: 2em;">चुहिहाले मकरन्द झैँ कुरा ॥</span>
</p>
</div></div>
<div style="text-indent:0; position:relative; margin:0 auto; text-align:left; display:table; width:auto;"><div class="poem">
<p><span style="display:inline-block; text-align:center; width:100% ;">२</span><br/>
खिचातानी हेर्दै गरम पसिनाको छक परी<br/>
<span class="mw-poem-indented" style="display: inline-block; margin-inline-start: 2em;">झुकेको मौकामा प्रकृति-जननीले शिरभरी ।</span><br/>
गुतायिन् त्यै फेरी फल र फुलको दीर्घ पगरी<br/>
<span class="mw-poem-indented" style="display: inline-block; margin-inline-start: 2em;">जुटे जस्ले गर्दा अतिथि अघि झैँ लाखन थरी ॥</span><br/>
<br/>
<span style="display:inline-block; text-align:center; width:100% ;">३</span><br/>
लुछे, लाछे उस्तै किसिमसित त्यो दीर्घ पगरी<br/>
<span class="mw-poem-indented" style="display: inline-block; margin-inline-start: 2em;">जती जस्ले पायो भरशक लुछ्यो लालच धरी ।</span><br/>
म उस्तै नङ्गा भै अबुझ दुनियाँको चलनमा<br/>
<span class="mw-poem-indented" style="display: inline-block; margin-inline-start: 2em;">उदेकायेँ खाली नलिइ पिर वा दर्द मनमा ॥</span><br/>
<br/>
<span style="display:inline-block; text-align:center; width:100% ;">४</span><br/>
गरी यै ढाँचाले परहित सदा भक्तिसहित<br/>
<span class="mw-poem-indented" style="display: inline-block; margin-inline-start: 2em;">बिते मेरा सुस्तै विजन-पथमा वर्ष बहुत ।</span><br/>
भयो फुस्रो धुस्रो तन पनि कडा काल-गतिले<br/>
<span class="mw-poem-indented" style="display: inline-block; margin-inline-start: 2em;">सबै लुर्का फुर्का मकन दिन छोडिन् प्रकृतिले ॥</span><br/>
<br/>
<span style="display:inline-block; text-align:center; width:100% ;">५</span><br/>
म भोग्थेँ वर्षेनी जुन विभवले चोट अरुका<br/>
<span class="mw-poem-indented" style="display: inline-block; margin-inline-start: 2em;">लुछिन्थेँ, लाछिन्थेँ, उहि सब भयो कारण फुका ।</span><br/>
छुट्यो लण्ठा, टण्टा, अटल गजधम्मे बनिकन<br/>
<span class="mw-poem-indented" style="display: inline-block; margin-inline-start: 2em;">म लागेँ एकाकी फगत उहि छाया-सुख दिन ॥</span>
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">६</span><br/>
कुनै वेला आये युवक रसिला गोप लहडी<br/>
<span class="mw-poem-indented" style="display: inline-block; margin-inline-start: 2em;">झिके ऐना, लाये तिलक पनि सिन्दूर रगडी ।</span><br/>
पुछे औँला मेरो विपुल कटिमा त्यो सिँदुरको<br/>
<span class="mw-poem-indented" style="display: inline-block; margin-inline-start: 2em;">बस्यो रातो धर्सो गुरु-सदृश भै मूर्खहरुको ॥</span><br/>
<br/>
<span style="display:inline-block; text-align:center; width:100% ;">७</span><br/>
चले ग्वाला, ढाक्रे फिर उहि थलामा गइ बस्यो<br/>
<span class="mw-poem-indented" style="display: inline-block; margin-inline-start: 2em;">हिँड्यो ढाक्रे, हिँड्दा अलिकति त्यहाँ चामल खस्यो ।</span><br/>
त्यहाँ त्यो सिन्दूराऽक्षत नगिच देख्यो जब अनि<br/>
<span class="mw-poem-indented" style="display: inline-block; margin-inline-start: 2em;">चढायो अर्काले किन किन मलाई फुल पनि ॥</span><br/>
<br/>
<span style="display:inline-block; text-align:center; width:100% ;">८</span><br/>
जसै त्यो सिन्दूराऽक्षतसहित देख्यो फुल, अनि<br/>
<span class="mw-poem-indented" style="display: inline-block; margin-inline-start: 2em;">रहेछन् द्यौता ई भनिकन झुकायी शिर पनि ।</span><br/>
थप्यो रोटी, माला, अबिरहरु अर्को अघि सरी<br/>
<span class="mw-poem-indented" style="display: inline-block; margin-inline-start: 2em;">म द्यौता भैहालेँ अबुझ बटुवाको जुनिभरी ॥</span><br/>
<br/>
<span style="display:inline-block; text-align:center; width:100% ;">९</span><br/>
कसैले त्यो देखी प्रणयसित गङ्गाजल दियो<br/>
<span class="mw-poem-indented" style="display: inline-block; margin-inline-start: 2em;">कुनै आयो पञ्चाऽमृतहरु चढायो खुशि भयो ।</span><br/>
कसैले श्रीखण्ड-प्रभृति बढिया चन्दन दियो<br/>
<span class="mw-poem-indented" style="display: inline-block; margin-inline-start: 2em;">ध्वजा टाँगी कोही 'जय जननि !' भन्दै घर गयो ॥</span><br/>
<br/>
<span style="display:inline-block; text-align:center; width:100% ;">१०</span><br/>
कुनै राती बस्ता अबुझ बिचरा धूपसहित<br/>
<span class="mw-poem-indented" style="display: inline-block; margin-inline-start: 2em;">झिनू बत्ती बाली विनयसित भन्थे 'गर हित' ।</span><br/>
कुनै सत्तू, च्यूरा अलिकति झिकी अर्पण गरी<br/>
<span class="mw-poem-indented" style="display: inline-block; margin-inline-start: 2em;">स्वयं खान्थे, चल्थे हरबखत मेरो भर परी ॥</span><br/>
<br/>
<span style="display:inline-block; text-align:center; width:100% ;">११</span><br/>
कुनै घुम्थे छर्दै फुल, मकन दायाँतिर गरी<br/>
<span class="mw-poem-indented" style="display: inline-block; margin-inline-start: 2em;">कुनै ढोग्थे पुष्पाऽञ्जलिसहित भेटी पनि धरी ।</span><br/>
बढ्यो एवंरीत्या प्रतिदिन ठुलो पूजन-कला<br/>
<span class="mw-poem-indented" style="display: inline-block; margin-inline-start: 2em;">पुजारी भै लुट्थे पटु पुरुष नैवेद्य, मसला ॥</span>
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">१२</span><br/>
मलाई यस्तो होस्, पछि म गरुँला पूजन भनी<br/>
<span class="mw-poem-indented" style="display: inline-block; margin-inline-start: 2em;">कुनै थाले गर्न भ्रमवश कठै ! भाकल पनि ।</span><br/>
पुग्यो उस्को इच्छा विधिवश, म दाता हुन गयेँ<br/>
<span class="mw-poem-indented" style="display: inline-block; margin-inline-start: 2em;">गर्‍यो पूजा भारी, मुसुमुसु म हाँसेर उभियेँ ॥</span><br/>
<br/>
<span style="display:inline-block; text-align:center; width:100% ;">१३</span><br/>
कुनै च्याङ्ग्रा, बोका प्रभृति पशु रेट्थे बलि भनी<br/>
<span class="mw-poem-indented" style="display: inline-block; margin-inline-start: 2em;">कसैले टक्र्याये मकन खुकुराका फुल पनि ।</span><br/>
कसैले घोप्ट्याये हरकिसिमको मद्य पदमा<br/>
<span class="mw-poem-indented" style="display: inline-block; margin-inline-start: 2em;">म जो देख्दा डुब्थेँ अति कठिन भित्री विपदमा ॥</span><br/>
<br/>
<span style="display:inline-block; text-align:center; width:100% ;">१४</span><br/>
कसैले भूमे हुन् भनि मकन माने, बलि दिये<br/>
<span class="mw-poem-indented" style="display: inline-block; margin-inline-start: 2em;">कसैले पूजामा विकट वनदेवी पद दिये ।</span><br/>
कसैले वाराही भनि हृदयले पूजित भयेँ<br/>
<span class="mw-poem-indented" style="display: inline-block; margin-inline-start: 2em;">कसैका आँखामा अति जहरिलो नाग म थियेँ ॥</span>
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">१५</span><br/>
कसैले द्योराली भनिकन ठुलो आदर गरे<br/>
<span class="mw-poem-indented" style="display: inline-block; margin-inline-start: 2em;">कुमारीको श्रद्धा लिइकन कसैले स्तुति गरे ।</span><br/>
कसैले हेर्दा त्यै विजन पथको यक्ष म थियेँ<br/>
<span class="mw-poem-indented" style="display: inline-block; margin-inline-start: 2em;">कसैको लेखामा भय भुटिदिने भैरव भयेँ ॥</span><br/>
<br/>
<span style="display:inline-block; text-align:center; width:100% ;">१६</span><br/>
हली, घाँसी, ग्वाला, कृषक, भरिया आदि यसरी<br/>
<span class="mw-poem-indented" style="display: inline-block; margin-inline-start: 2em;">सदा पूजा गर्दै चरणतलमा लम्पट परी</span><br/>
पुकारा यो गर्थे 'प्रभु ! सकल इच्छा सफल होस्'<br/>
<span class="mw-poem-indented" style="display: inline-block; margin-inline-start: 2em;">म भन्थेँ बिस्तारै अबुझ ! तिमिमा आत्मबल होस् ॥</span><br/>
<br/>
<span style="display:inline-block; text-align:center; width:100% ;">१७</span><br/>
सदा यै चालाले अबुझहरु विश्वासवश भै<br/>
<span class="mw-poem-indented" style="display: inline-block; margin-inline-start: 2em;">त्यहाँ लागीहाले विधिसहित पूजा दिन सबै ।</span><br/>
म द्यौता, त्यो चौकी विधि-विहित देवस्थल भयो<br/>
<span class="mw-poem-indented" style="display: inline-block; margin-inline-start: 2em;">पछी सुस्तै सुस्तै मुलुकभर माहात्म्य फिँजियो ॥</span><br/>
<br/>
<span style="display:inline-block; text-align:center; width:100% ;">१८</span><br/>
कुनै भन्थ्यो साक्षात् मकन इनले दर्शन दियिन्<br/>
<span class="mw-poem-indented" style="display: inline-block; margin-inline-start: 2em;">कुनै भन्थ्यो स्वप्नाबिच नगिच आयिन् र दबियिन् ।</span><br/>
कुनै भन्थ्यो मैले कति कति सुनेँ शब्द इनको<br/>
<span class="mw-poem-indented" style="display: inline-block; margin-inline-start: 2em;">कुनै भन्थ्यो मेरो सब हरिदियिन् कष्ट मनको ॥</span><br/>
<br/>
<span style="display:inline-block; text-align:center; width:100% ;">१९</span><br/>
कुनै भन्थ्यो राती सकल जमिनै बल्दछ अरे<br/>
<span class="mw-poem-indented" style="display: inline-block; margin-inline-start: 2em;">कुनै भन्थ्यो पैले इनिकन नमान्ने सब मरे ।</span><br/>
अहो ! यस्तैयस्ता उपकथन, हल्लाहरु गरी<br/>
<span class="mw-poem-indented" style="display: inline-block; margin-inline-start: 2em;">फसे सारा बोक्रे विधि-नियम-पट्टी हरि ! हरि ! !</span><br/>
<br/>
<span style="display:inline-block; text-align:center; width:100% ;">२०</span><br/>
बनी ध्यानी पीताऽम्बर कमरमा टम्म पहिरी<br/>
<span class="mw-poem-indented" style="display: inline-block; margin-inline-start: 2em;">लिई माला, छालाउपर दृढ पद्माऽसन धरी ।</span><br/>
जपी जागा गर्थे बुधहरु ठुला जन्तर बुटी<br/>
<span class="mw-poem-indented" style="display: inline-block; margin-inline-start: 2em;">थियो मानू चौकी उस बखतको सिद्धि-ढुकुटी ॥</span>
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">२१</span><br/>
गयो बढ्दै चढ्दै किन किन ठुलो पूजन-कला<br/>
<span class="mw-poem-indented" style="display: inline-block; margin-inline-start: 2em;">मजैमा घन्कन्थे घननन गरी घण्ट, तबला ।</span><br/>
अनौठाको आडम्बर उदित भो मर्त्य-मनमा<br/>
<span class="mw-poem-indented" style="display: inline-block; margin-inline-start: 2em;">कठै ! त्यस्सै भाग्यो श्रुति-विहित-अध्यात्म वनमा ॥</span><br/>
<br/>
<span style="display:inline-block; text-align:center; width:100% ;">२२</span><br/>
महात्मा भै कोही फगत पर-निन्दाकन गरी<br/>
<span class="mw-poem-indented" style="display: inline-block; margin-inline-start: 2em;">म यस्तो हूँ भन्दै श्रवणबिच हालाहल भरी ।</span><br/>
बटुल्थे वा लुट्थे हरकिसिमले गुह्य गठरी<br/>
<span class="mw-poem-indented" style="display: inline-block; margin-inline-start: 2em;">कुनै चाबी बस्थे गरम हलुवा, घेवर, पुरी ॥</span><br/>
<br/>
<span style="display:inline-block; text-align:center; width:100% ;">२३</span><br/>
निचोरी निर्धाका रगत-पसिना घूस बटुली<br/>
<span class="mw-poem-indented" style="display: inline-block; margin-inline-start: 2em;">ठुलो पूजासामासहित लिइ बोकाहरु बलि ।</span><br/>
कुनै पूजा गर्थे 'जननि ! खुसि होऊ' भनिकन<br/>
<span class="mw-poem-indented" style="display: inline-block; margin-inline-start: 2em;">म रुन्थेँ त्यो देखी मनुज-मतिको उग्र पतन ॥</span><br/>
<br/>
<span style="display:inline-block; text-align:center; width:100% ;">२४</span><br/>
क्रमैले त्यो चौकी अतिशय ठुलो तीर्थ गनियो<br/>
<span class="mw-poem-indented" style="display: inline-block; margin-inline-start: 2em;">हजारौँ के लाखौँ मनुजहरुको भीड उनियो ।</span><br/>
अहा ! त्यो वेलाको अति मधुर मेला रमझम<br/>
<span class="mw-poem-indented" style="display: inline-block; margin-inline-start: 2em;">थियो यौटा भारी चटकमय भाग्योदय-सम ॥</span><br/>
<br/>
<span style="display:inline-block; text-align:center; width:100% ;">२५</span><br/>
हजारौँ धर्माऽऽत्मा जनहरु तहाँ रात-दिवस<br/>
<span class="mw-poem-indented" style="display: inline-block; margin-inline-start: 2em;">बसी गर्थे लाखौँ किसिमसँग सद्धर्म-बहस ।</span><br/>
मलाई जो मान्थे तिनिहरु ठुला आस्तिक थिये<br/>
<span class="mw-poem-indented" style="display: inline-block; margin-inline-start: 2em;">नमान्ने जो जो हुन् तिनिहरु हठी नास्तिक भये ॥</span><br/>
<br/>
<span style="display:inline-block; text-align:center; width:100% ;">२६</span><br/>
अहिंसा अस्तायो, यम, दम, दया, सत्य दलियो<br/>
<span class="mw-poem-indented" style="display: inline-block; margin-inline-start: 2em;">क्षमा, मैत्री भाग्यो, प्रणय, शम, सन्तोष छलियो ।</span><br/>
उज्यालो, देखौवा तिलक अति सानू अबिरका<br/>
<span class="mw-poem-indented" style="display: inline-block; margin-inline-start: 2em;">निशाना भैहाल्यो विधिवश कठै ! धर्मतिरको ॥</span>
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">२७</span><br/>
उदेकाई खाली नलिइ मनमा ग्लानि कटुता<br/>
<span class="mw-poem-indented" style="display: inline-block; margin-inline-start: 2em;">सबै हेर्दाहेर्दै चटकमय त्यो धर्म-पटुता ।</span><br/>
बितीहाल्यो धेरै समय, जुग अस्तोन्मुख भयो<br/>
<span class="mw-poem-indented" style="display: inline-block; margin-inline-start: 2em;">नगीचैमा आई गहनगति विज्ञान उभियो ॥</span><br/>
<br/>
<span style="display:inline-block; text-align:center; width:100% ;">२८</span><br/>
थियो जस्तो पैले चटकमय त्यो धर्म नकली<br/>
<span class="mw-poem-indented" style="display: inline-block; margin-inline-start: 2em;">जुट्यो उस्तै आई चटकमय विज्ञान नकली ।</span><br/>
दुवै लागे ठाडै भिडिन सबको शान्ति-विधिमा<br/>
<span class="mw-poem-indented" style="display: inline-block; margin-inline-start: 2em;">म डूबेँ त्यो देखी अति गहन चिन्ता-जलधिमा ॥</span>
</p>
</div></div>
<div style="text-indent:0; position:relative; margin:0 auto; text-align:left; display:table; width:auto;"><div class="poem">
<p><span style="display:inline-block; text-align:center; width:100% ;">२९</span><br/>
कहिकन सब त्यस्तो अन्धविश्वास-शाली<br/>
<span class="mw-poem-indented" style="display: inline-block; margin-inline-start: 2em;">अबुझ मनुजको त्यो भावनाको प्रणाली ।</span><br/>
मन सब तपसीले श्वासका साथ बाँधी<br/>
<span class="mw-poem-indented" style="display: inline-block; margin-inline-start: 2em;">अलि छिन लिन लागे शान्तिशाली समाधि ॥</span>
</p>
</div>
</div>
</div>
</div>
  </body>
</html>
