<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="ne" xml:lang="ne">
  <head>
    <title>नवम विश्राम</title>
    <link href="../styles/global.css" rel="stylesheet" type="text/css"/>
  </head>
  <body>
    <div class="mw-content-ltr mw-parser-output" dir="ltr" lang="en-GB"><div class="prp-pages-output" lang="ne">
<span/><div class="chapter-title" style="text-align:center;"><span style="font-size:144%;"><b>नवम विश्राम</b></span></div>
<div style="text-indent:0; position:relative; margin:0 auto; text-align:left; display:table; width:auto;">
<div class="poem">
<p><span style="display:inline-block; text-align:center; width:100% ;">१</span><br/>
अलि बेर अडी चल्यो जब<br/>
<span class="mw-poem-indented" style="display: inline-block; margin-inline-start: 2em;">मुनिको मञ्जुल ओष्ठ-पल्लव ।</span><br/>
अनि वाक्य-सुधा बह्यो उही<br/>
<span class="mw-poem-indented" style="display: inline-block; margin-inline-start: 2em;">अथवा जीवनको फुक्यो बही ॥</span>
</p>
</div></div>
<div style="text-indent:0; position:relative; margin:0 auto; text-align:left; display:table; width:auto;"><div class="poem">
<p><span style="display:inline-block; text-align:center; width:100% ;">२</span><br/>
ठुला साना लाखौँ पथिकहरुका लाखन थरी<br/>
<span class="mw-poem-indented" style="display: inline-block; margin-inline-start: 2em;">चमत्कारी चाला हरबखत आलोकन गरी ।</span><br/>
बसेकै वेलामा शिशिर ऋतुको रात्रिबिचमा<br/>
<span class="mw-poem-indented" style="display: inline-block; margin-inline-start: 2em;">लड्यो भोको यौटा अतिथिजन आई नगिचमा ॥</span><br/>
<br/>
<span style="display:inline-block; text-align:center; width:100% ;">३</span><br/>
न त्यस्ले क्यै खायो, न त पिउन पायो द्रवहरू<br/>
<span class="mw-poem-indented" style="display: inline-block; margin-inline-start: 2em;">न केही बिच्छ्यायो, न त धुनि जगायो हुरुहुरु ।</span><br/>
घुँडो मण्टो जोडी विधि अधम हो निर्दय भनी<br/>
<span class="mw-poem-indented" style="display: inline-block; margin-inline-start: 2em;">बितायो वा काट्यो कटकट किटी दन्त रजनी ॥</span><br/>
<br/>
<span style="display:inline-block; text-align:center; width:100% ;">४</span><br/>
निशाको त्यो कालो तम सकल पोको परि परी<br/>
<span class="mw-poem-indented" style="display: inline-block; margin-inline-start: 2em;">उही निर्धो भोको विकल बटुवामा घर गरी ।</span><br/>
मडारिन्थ्यो खेल्थ्यो पल पल उकेल्थ्यो विकलता<br/>
<span class="mw-poem-indented" style="display: inline-block; margin-inline-start: 2em;">थियो उस्को लेखा शरण मृति-मूर्छा, शिथिलता ॥</span><br/>
<br/>
<span style="display:inline-block; text-align:center; width:100% ;">५</span><br/>
कठै ! चिल्थो कन्था फगत लिपिटो मात्र हरमा<br/>
<span class="mw-poem-indented" style="display: inline-block; margin-inline-start: 2em;">कलेटीको खस्रो अति मलिन रेखा अधरमा ।</span><br/>
गडेका खोपा झैँ नयनयुग, आँशू गहभरी<br/>
<span class="mw-poem-indented" style="display: inline-block; margin-inline-start: 2em;">बगेको देखिन्थ्यो, कर चरण काम्थे थरथरी ॥</span>
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">६</span><br/>
सुखा जिभ्रो, घाँटी, हृदयबिच चर्को धडकन<br/>
<span class="mw-poem-indented" style="display: inline-block; margin-inline-start: 2em;">अँध्यारो आकाशै सदृश मुख मालिन्य सदन ।</span><br/>
खलाँतीको गर्थ्यो अनुकरण छाती हरघडी<br/>
<span class="mw-poem-indented" style="display: inline-block; margin-inline-start: 2em;">कठै ! मानू गन्थ्यो कठिनसँग त्यो जीवन-घडी ॥</span><br/>
<br/>
<span style="display:inline-block; text-align:center; width:100% ;">७</span><br/>
क्षुधाको ज्वालाले ज्वलित बिचरो त्यो अतिथिको<br/>
<span class="mw-poem-indented" style="display: inline-block; margin-inline-start: 2em;">अवस्थाले गर्दा लय-समय वा मृत्यु-तिथिको ।</span><br/>
दयाले पग्लन्थ्यो जड अति कडा पत्थर पनि<br/>
<span class="mw-poem-indented" style="display: inline-block; margin-inline-start: 2em;">म शक्थेँ त्यो सारा सहन कसरी निष्ठुर बनी ॥</span><br/>
<br/>
<span style="display:inline-block; text-align:center; width:100% ;">८</span><br/>
कठै ! त्यो दुःखीको उस बखत जो हालत थियो<br/>
<span class="mw-poem-indented" style="display: inline-block; margin-inline-start: 2em;">सबै त्यो यै मेरो विकल मुटुमा बिम्बित भयो ।</span><br/>
भयेँ केही वेलातक म पनि जीवन्मृत सरी<br/>
<span class="mw-poem-indented" style="display: inline-block; margin-inline-start: 2em;">पछी उर्ले मेरो हृदय-दहमा तर्क-लहरी ॥</span>
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">९</span><br/>
विधाता माताको स्तनयुगलमा स्तन्य-रसको<br/>
<span class="mw-poem-indented" style="display: inline-block; margin-inline-start: 2em;">भरी धारा पैले अनि जनम त्यो दिन्छ शिशुको ।</span><br/>
विना खाने दाना धरणितलमा जन्म कसरी<br/>
<span class="mw-poem-indented" style="display: inline-block; margin-inline-start: 2em;">कहाँ कस्ले लेला ? कुन कठिनता यो हरि ! हरि ! !</span><br/>
<br/>
<span style="display:inline-block; text-align:center; width:100% ;">१०</span><br/>
किरा किर्थादेखी मनुज, पशु, पक्षीतक सब<br/>
<span class="mw-poem-indented" style="display: inline-block; margin-inline-start: 2em;">जती जो जन्मन्छन् सकल तिनको योग्य-विभव ।</span><br/>
धरित्रीको छाती उपर पहिले नै छ खचित<br/>
<span class="mw-poem-indented" style="display: inline-block; margin-inline-start: 2em;">अहो ! भोकै मर्छन् तदपि किन त्यो दुर्गतिसित ?</span><br/>
<br/>
<span style="display:inline-block; text-align:center; width:100% ;">११</span><br/>
धरित्रीमा भक्ति प्रणय अथवा जाँगर धरी<br/>
<span class="mw-poem-indented" style="display: inline-block; margin-inline-start: 2em;">खनी, खोस्री, जोती, कर-चरण माटोमय गरी ।</span><br/>
निकाली खाये त्यो अमृतमय खाना मिलिजुली<br/>
<span class="mw-poem-indented" style="display: inline-block; margin-inline-start: 2em;">जगत् सारा बन्थ्यो अमर नगरी झैँ झिलिमिली ॥</span><br/>
<br/>
<span style="display:inline-block; text-align:center; width:100% ;">१२</span><br/>
धरित्रिको माया-प्रणय नरदेखी कृमितक<br/>
<span class="mw-poem-indented" style="display: inline-block; margin-inline-start: 2em;">सबै जीवाऽऽत्मामा सम छ, उसमा छैन फरक ।</span><br/>
उनी खाना दिन्छन् रतिभर कुनै भेद नगरी<br/>
<span class="mw-poem-indented" style="display: inline-block; margin-inline-start: 2em;">सबैलाई पुग्ने किसिमसँग त्यो लाखन थरी ॥</span><br/>
<br/>
<span style="display:inline-block; text-align:center; width:100% ;">१३</span><br/>
सबै प्राणी बाँच्ने किसिमसित खानाहरु दिन<br/>
<span class="mw-poem-indented" style="display: inline-block; margin-inline-start: 2em;">नशक्ने नै होलिन् धरणि जहिले वा जुन दिन ।</span><br/>
तुरुन्तै फुट्नेछन् उस बखत कच्चा घट सरी<br/>
<span class="mw-poem-indented" style="display: inline-block; margin-inline-start: 2em;">हजारौँ के लाखौँ किसिमसित धाँजा परि परी ॥</span><br/>
<br/>
<span style="display:inline-block; text-align:center; width:100% ;">१४</span><br/>
सबैकी साजा छन् धरणि जननी, जीव सकल<br/>
<span class="mw-poem-indented" style="display: inline-block; margin-inline-start: 2em;">उनैका छोरा हुन् हृदय-रसमा लुब्ध चपल ।</span><br/>
भुली माता-नाता अझ सब उनै मालिक बनी<br/>
<span class="mw-poem-indented" style="display: inline-block; margin-inline-start: 2em;">वृथा गर्छन् कोलाहल कलह मेरी भनि भनी ॥</span>
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">१५</span><br/>
भयेकी हुन् कैल्यै जुग जुग कसैकी न धरणी<br/>
<span class="mw-poem-indented" style="display: inline-block; margin-inline-start: 2em;">कसैकी छन् ऐले न त, फिर कसैकी पछि पनि ।</span><br/>
वृथा मेरी भन्दै डुबिकन कडा मोह-विषमा<br/>
<span class="mw-poem-indented" style="display: inline-block; margin-inline-start: 2em;">उनैको छातीमा सब लय हुँदैछन् निमिषमा ॥</span><br/>
<br/>
<span style="display:inline-block; text-align:center; width:100% ;">१६</span><br/>
गुणी हो, ज्ञानी हो, बहुत चतुरो जाति नरको<br/>
<span class="mw-poem-indented" style="display: inline-block; margin-inline-start: 2em;">सिपालू, उद्योगी, गुरु-सदृश यो विश्वभरको ।</span><br/>
बुझोस् ता यस्ले त्यो परहित-महामन्त्र-महिमा<br/>
<span class="mw-poem-indented" style="display: inline-block; margin-inline-start: 2em;">दरिन्थ्यो पृथ्वीको 'अमर नगरी' नाम बहिमा ॥</span><br/>
<br/>
<span style="display:inline-block; text-align:center; width:100% ;">१७</span><br/>
कडा, पीरो, मैलो लिइ मतलबी ग्याँस उरमा<br/>
<span class="mw-poem-indented" style="display: inline-block; margin-inline-start: 2em;">बनी अन्धो जस्तो इतर जनको कष्ट पिरमा ।</span><br/>
खियेको देख्दा यो चतुर नरजाति प्रतिदिन<br/>
<span class="mw-poem-indented" style="display: inline-block; margin-inline-start: 2em;">कठै ! मेरा आँशू तरतर बहन्छन् किन किन ?</span><br/>
<br/>
<span style="display:inline-block; text-align:center; width:100% ;">१८</span><br/>
हजारौँ यै जस्ता मनुज मनमौजीपन धरी<br/>
<span class="mw-poem-indented" style="display: inline-block; margin-inline-start: 2em;">हिँडे वा हिँड्दैछन् सब सरसरी यै पथ गरी ।</span><br/>
खुला नै छन् आँखा तर विकट अन्धोपनसित<br/>
<span class="mw-poem-indented" style="display: inline-block; margin-inline-start: 2em;">मित्यारी लायेका अति कठिन कारुण्य-रहित ॥</span><br/>
<br/>
<span style="display:inline-block; text-align:center; width:100% ;">१९</span><br/>
बडा बाठा, टाठा, सकल तर बाटोबिच परी<br/>
<span class="mw-poem-indented" style="display: inline-block; margin-inline-start: 2em;">लडेको त्यो भोको पथिकतिर लाटोपन धरी ।</span><br/>
हिँडेका छन् त्यस्तो तुजुकसित ठाडो शिर गरी<br/>
<span class="mw-poem-indented" style="display: inline-block; margin-inline-start: 2em;">अहो ! कस्तो कालो समझ तिनको त्यो हरि ! हरि ! !</span><br/>
<br/>
<span style="display:inline-block; text-align:center; width:100% ;">२०</span><br/>
गुहे, काला, कौवा, अपढ वनका बन्दर पनि<br/>
<span class="mw-poem-indented" style="display: inline-block; margin-inline-start: 2em;">पर्‍यो यौटामाथी विधिवश जसै सङ्कट अनि ।</span><br/>
धुरिन्छन् दर्शाई प्रबल नमुना बन्धुपनको<br/>
<span class="mw-poem-indented" style="display: inline-block; margin-inline-start: 2em;">अहो ! त्यस्तो नीचो पतन किन यो मर्त्य-मनको ?</span>
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">२१</span><br/>
यहाँ चल्ने फिर्ने मनुजहरुको जत्ति हक छ<br/>
<span class="mw-poem-indented" style="display: inline-block; margin-inline-start: 2em;">धरित्रीको छातीउपर यसको उत्ति हक छ ।</span><br/>
हर्‍यो होला कस्ले कसरि बिचमा भाग यसको ?<br/>
<span class="mw-poem-indented" style="display: inline-block; margin-inline-start: 2em;">कठै ! जस्ले गर्दा नर-जुनि डुब्यो रङ्ग-रसको ॥</span><br/>
<br/>
<span style="display:inline-block; text-align:center; width:100% ;">२२</span><br/>
न ता यो अल्छी हो, न त छ यसको अङ्ग विकल<br/>
<span class="mw-poem-indented" style="display: inline-block; margin-inline-start: 2em;">न ज्यादा ढल्केको वय छ, न भिखारी छ शकल ।</span><br/>
अहो ! यस्तो सादा कृषक मिहिनेती कृश-बल<br/>
<span class="mw-poem-indented" style="display: inline-block; margin-inline-start: 2em;">लडी भोग्दो होला कुन अधमको कुत्सित छल ?</span><br/>
<br/>
<span style="display:inline-block; text-align:center; width:100% ;">२३</span><br/>
न त्यो भन्थ्यो मौरी बनि मह सदा सञ्चय गरूँ<br/>
<span class="mw-poem-indented" style="display: inline-block; margin-inline-start: 2em;">न भन्थ्यो ऐशी भैकन फजुलखर्चीपन धरूँ ।</span><br/>
धरित्रीको भित्री विधि-नियमले प्राप्य यसको<br/>
<span class="mw-poem-indented" style="display: inline-block; margin-inline-start: 2em;">गुम्यो होला खाना कुन छल परी हाय ! कसको ?</span><br/>
<br/>
<span style="display:inline-block; text-align:center; width:100% ;">२४</span><br/>
कुनै त्यस्तो खाना विन विकल या मूर्छित सरी<br/>
<span class="mw-poem-indented" style="display: inline-block; margin-inline-start: 2em;">कुनै खाना देख्दा अरुचिवश बस्छन् पर सरी ।</span><br/>
तमासा यो हो वा विधि-नियमको घोर भुल हो ?<br/>
<span class="mw-poem-indented" style="display: inline-block; margin-inline-start: 2em;">दुवैको यद्वा त्यो इतर जुनिको कर्म-फल हो ?</span><br/>
<br/>
<span style="display:inline-block; text-align:center; width:100% ;">२५</span><br/>
गरी खाना जम्बा अरुचिवश त्यो खान नशकी<br/>
<span class="mw-poem-indented" style="display: inline-block; margin-inline-start: 2em;">शुकेका जो जो छन् मनुज तिनले त्यो सब झिकी ।</span><br/>
इनै भोका शोकाऽऽकुल गरिबका दीन मुखमा<br/>
<span class="mw-poem-indented" style="display: inline-block; margin-inline-start: 2em;">चढाये बढ्थ्यो कि अभिरुचि कठै ! खाद्य-सुखमा ?</span><br/>
<br/>
<span style="display:inline-block; text-align:center; width:100% ;">२६</span><br/>
नहेरी अर्काको मलिन मुख, लोभीपन धरी<br/>
<span class="mw-poem-indented" style="display: inline-block; margin-inline-start: 2em;">समेटी सोहोरी सब खचित पारी घर भरी ।</span><br/>
भनी मेरो मेरो कति कति बिते व्याकुल बनी<br/>
<span class="mw-poem-indented" style="display: inline-block; margin-inline-start: 2em;">अहो ! उस्तै अन्धो अबुझ दुनियाँ यो अझ पनि ॥</span>
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">२७</span><br/>
थियिन् पैले पैले जुन वसुमती जङ्गलमयी<br/>
<span class="mw-poem-indented" style="display: inline-block; margin-inline-start: 2em;">उनैलाई पार्‍यो मनुजगणले मङ्गलमयी ।</span><br/>
कठै ! जान्दो हो ता नियम परपीडा-हरणको<br/>
<span class="mw-poem-indented" style="display: inline-block; margin-inline-start: 2em;">छुटी-जान्थ्यो यस्को कठिनतम पीडा मरणको ॥</span><br/>
<br/>
<span style="display:inline-block; text-align:center; width:100% ;">२८</span><br/>
ममा चल्दा चल्दै पल पल इनै तर्क-लहरी<br/>
<span class="mw-poem-indented" style="display: inline-block; margin-inline-start: 2em;">उठी काँपी काँपी विकल बटुवा त्यो थरथरी ।</span><br/>
कठै ! पानी ताकी जिनतिन पनेरातिर गयो<br/>
<span class="mw-poem-indented" style="display: inline-block; margin-inline-start: 2em;">मलाई त्यो देख्दा मनुज-जुनिमा नै घिन भयो ॥</span>
</p>
</div></div>
<div style="text-indent:0; position:relative; margin:0 auto; text-align:left; display:table; width:auto;"><div class="poem">
<p><span style="display:inline-block; text-align:center; width:100% ;">२९</span><br/>
यति भनी तपसीले आँशु फेरी खसाले<br/>
<span class="mw-poem-indented" style="display: inline-block; margin-inline-start: 2em;">विकल मन समेटी केन्द्रमा नै बसाले ।</span><br/>
म पनि अति हलुङ्गो हातले अश्रु-धारा<br/>
<span class="mw-poem-indented" style="display: inline-block; margin-inline-start: 2em;">पुछिकन चुप लागेँ, सन्न भो देह सारा ॥</span>
</p>
</div>
</div>
</div>
</div>
  </body>
</html>
