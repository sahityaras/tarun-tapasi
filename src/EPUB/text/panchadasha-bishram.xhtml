<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="ne" xml:lang="ne">
  <head>
    <title>पञ्चदश विश्राम</title>
    <link href="../styles/global.css" rel="stylesheet" type="text/css"/>
  </head>
  <body>
    <div class="mw-content-ltr mw-parser-output" dir="ltr" lang="en-GB"><div class="prp-pages-output" lang="ne">
<span/><div class="chapter-title" style="text-align:center;"><span style="font-size:144%;"><b>पञ्चदश विश्राम</b></span></div>
<div style="text-indent:0; position:relative; margin:0 auto; text-align:left; display:table; width:auto;">
<div class="poem">
<p><span style="display:inline-block; text-align:center; width:100% ;">१</span><br/>
पिउँदा पिउँदै प्रतिक्षण<br/>
<span class="mw-poem-indented" style="display: inline-block; margin-inline-start: 2em;">मुनिको वाक्य-सुधा विलक्षण ।</span><br/>
कविको मन त्यो पुग्यो वहाँ<br/>
<span class="mw-poem-indented" style="display: inline-block; margin-inline-start: 2em;">गहिरो नीरवता थियो जहाँ ॥</span>
</p>
</div></div>
<div style="text-indent:0; position:relative; margin:0 auto; text-align:left; display:table; width:auto;"><div class="poem">
<p><span style="display:inline-block; text-align:center; width:100% ;">२</span><br/>
अहो ! सुन्दासुन्दै अबुझ दुनियाँको रिमिझिमी<br/>
<span class="mw-poem-indented" style="display: inline-block; margin-inline-start: 2em;">अकस्मात् टोल्हायौ कविवर ! बिचैमा किन तिमी ?</span><br/>
तिमी सुन्दै जाऊ विविध घटना-चक्र सब त्यो<br/>
<span class="mw-poem-indented" style="display: inline-block; margin-inline-start: 2em;">जहाँ मेरो धेरै तरुण वय वा जीवन बित्यो ॥</span><br/>
<br/>
<span style="display:inline-block; text-align:center; width:100% ;">३</span><br/>
थियो त्यो मौकामा उभय जुगको सन्धि-समय<br/>
<span class="mw-poem-indented" style="display: inline-block; margin-inline-start: 2em;">सबैलाई लाग्थ्यो मनमन ठुलो संशय भय ।</span><br/>
न जाने के होला ! भनि सब थिये शङ्कित अति<br/>
<span class="mw-poem-indented" style="display: inline-block; margin-inline-start: 2em;">सबै त्यो कुस्तीको हरबखत हेर्थे परिणति ॥</span><br/>
<br/>
<span style="display:inline-block; text-align:center; width:100% ;">४</span><br/>
दुवै लड्दालड्दै नियतिवश विज्ञान बलियो<br/>
<span class="mw-poem-indented" style="display: inline-block; margin-inline-start: 2em;">विजेता भै निस्क्यो, स्थविर बिचरो धर्म थलियो ।</span><br/>
थिये मैले हेर्दा तिनि उभय निस्सार नकली<br/>
<span class="mw-poem-indented" style="display: inline-block; margin-inline-start: 2em;">विजेताले पायो तर पनि ठुलो नाम सकली ॥</span><br/>
<br/>
<span style="display:inline-block; text-align:center; width:100% ;">५</span><br/>
कठै ! त्यस्ले गर्दा कठिन जडवादीपन बढ्यो<br/>
<span class="mw-poem-indented" style="display: inline-block; margin-inline-start: 2em;">कुनाकानी दैवी गुण जति थियो त्यो सब उड्यो ।</span><br/>
घुम्यो मेरो माथा, गम अगमतामा बदलियो<br/>
<span class="mw-poem-indented" style="display: inline-block; margin-inline-start: 2em;">बग्यो आँशू, आँखा किन किन बिझायो, धमिलियो ॥</span>
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">६</span><br/>
कडा बेचैनीले सकल मुटुको चाल जकड्यो<br/>
<span class="mw-poem-indented" style="display: inline-block; margin-inline-start: 2em;">उही आकाशैको पथ नयनले टप्प पकड्यो ।</span><br/>
निमेषैमा मानू कठिन पिँजराबाट सहसा<br/>
<span class="mw-poem-indented" style="display: inline-block; margin-inline-start: 2em;">चरो उम्क्यो भोगी जिनतिन अँध्यारो दिनदशा ॥</span><br/>
<br/>
<span style="display:inline-block; text-align:center; width:100% ;">७</span><br/>
उता हेर्नासाथै अगम नभको नील परिधि<br/>
<span class="mw-poem-indented" style="display: inline-block; margin-inline-start: 2em;">यताको यो बिर्सें उभय जुगको सङ्क्रम-विधि ।</span><br/>
हवामा बोहोरी विहग सरि ठाडै बहकिँदै<br/>
<span class="mw-poem-indented" style="display: inline-block; margin-inline-start: 2em;">चल्यो माथी मेरो नयन नभमा चक्कर लिँदै ॥</span><br/>
<br/>
<span style="display:inline-block; text-align:center; width:100% ;">८</span><br/>
पलाको आधामा गगनमय त्यो शून्य नगरी<br/>
<span class="mw-poem-indented" style="display: inline-block; margin-inline-start: 2em;">घुमी फन्का मारी हरकिसिमको कौतुक गरी ।</span><br/>
खुसी भै त्यो पन्था विहगकुलको लङ्घन गर्‍यो<br/>
<span class="mw-poem-indented" style="display: inline-block; margin-inline-start: 2em;">हवाको झोक्कामा जलद उसको सम्मुख पर्‍यो ॥</span>
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">९</span><br/>
सफा चिल्लो काठी घनपटल, घोडा पवन भो<br/>
<span class="mw-poem-indented" style="display: inline-block; margin-inline-start: 2em;">लगामैको शोभा चपल बिजुलीमा उदित भो ।</span><br/>
चढ्यो त्यो काठीमा, हरतरहका चक्कर कडा<br/>
<span class="mw-poem-indented" style="display: inline-block; margin-inline-start: 2em;">लिँदै दौड्यो, देख्यो क्षणिक सुखका धेर अखडा ॥</span><br/>
<br/>
<span style="display:inline-block; text-align:center; width:100% ;">१०</span><br/>
कतै स्वर्गङ्गाका चपल मसिना सीकर झरी<br/>
<span class="mw-poem-indented" style="display: inline-block; margin-inline-start: 2em;">बतासिन्थे, गर्थे पवनसित हाँस्तै मसखरी ।</span><br/>
जहाँ पर्नासाथै रवि-किरण-माला सुनहरी<br/>
<span class="mw-poem-indented" style="display: inline-block; margin-inline-start: 2em;">हजारौँ निस्कन्थ्यो विशद नभमा रङ्ग चुनरी ॥</span><br/>
<br/>
<span style="display:inline-block; text-align:center; width:100% ;">११</span><br/>
सुगन्धी कस्तूरी-प्रभृति चिजको लेप उरमा<br/>
<span class="mw-poem-indented" style="display: inline-block; margin-inline-start: 2em;">धरी भर्दै मीठो महक उसका यक्षपुरमा ।</span><br/>
कतै घुम्थे फिर्थे चपलनयना यक्षयुवति<br/>
<span class="mw-poem-indented" style="display: inline-block; margin-inline-start: 2em;">थियो जस्को लीलामय लचकिलो मञ्जुल गति ॥</span><br/>
<br/>
<span style="display:inline-block; text-align:center; width:100% ;">१२</span><br/>
कतै नामी विद्याधर-युवक विद्या सब शिकी<br/>
<span class="mw-poem-indented" style="display: inline-block; margin-inline-start: 2em;">रसीलो सङ्गीत-स्वर-मधुरिमा लाखन झिकी ।</span><br/>
अगम् ताना लिन्थे गगनतल पारी घुनुनुनु<br/>
<span class="mw-poem-indented" style="display: inline-block; margin-inline-start: 2em;">सुरस्त्रीको गर्थ्यो मुदित मन जस्मा छुनुमुनु ॥</span><br/>
<br/>
<span style="display:inline-block; text-align:center; width:100% ;">१३</span><br/>
कतै नानारङ्गी कुसुमित लता-कुञ्जहरुमा<br/>
<span class="mw-poem-indented" style="display: inline-block; margin-inline-start: 2em;">बसी गाना गर्थे अमर कुँवरी मस्त सुरमा ।</span><br/>
अहो ! जस्ले गर्दा मधुर मुहुनीको वरिपरि<br/>
<span class="mw-poem-indented" style="display: inline-block; margin-inline-start: 2em;">मिठो झर्ना झर्थ्यो श्रवण सबको शीतल गरी ॥</span><br/>
<br/>
<span style="display:inline-block; text-align:center; width:100% ;">१४</span><br/>
चढी धागो जस्ता अमृतमय शीता शु-करमा<br/>
<span class="mw-poem-indented" style="display: inline-block; margin-inline-start: 2em;">सुरेलीको साथै ललित झुलनाको रहरमा ।</span><br/>
कतै हाँस्तै खेल्दै सुरयुवति भन्थे चह चह<br/>
<span class="mw-poem-indented" style="display: inline-block; margin-inline-start: 2em;">छचल्किन्थ्यो जस्ले प्रणय-सुखको शीतल दह ॥</span>
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">१५</span><br/>
कतै खम्बा जस्ता अटल हठिला सिद्ध तपसी<br/>
<span class="mw-poem-indented" style="display: inline-block; margin-inline-start: 2em;">बसी आकाशैमा नियमसित सिद्धाऽऽसन कसी ।</span><br/>
डुबेका देखिन्थे अगम परमाऽऽनन्द-रसमा<br/>
<span class="mw-poem-indented" style="display: inline-block; margin-inline-start: 2em;">थियो जस्को साह्रै मधुर मुखको शान्ति-सुषमा ॥</span><br/>
<br/>
<span style="display:inline-block; text-align:center; width:100% ;">१६</span><br/>
कतै विद्युल्लेखा-ललित छरिता उन्मद परी<br/>
<span class="mw-poem-indented" style="display: inline-block; margin-inline-start: 2em;">बिखेर्दै चौतर्फी महकमय माधुर्य-लहरी ।</span><br/>
हवामा पौडन्थे जुन पवनको स्पर्श-सुखमा<br/>
<span class="mw-poem-indented" style="display: inline-block; margin-inline-start: 2em;">तपस्वीको पुग्थ्यो जप-तप सबै मृत्यु-मुखमा ॥</span><br/>
<br/>
<span style="display:inline-block; text-align:center; width:100% ;">१७</span><br/>
विमान-श्रेणीमा भ्रमणपटु वैमानिकहरू<br/>
<span class="mw-poem-indented" style="display: inline-block; margin-inline-start: 2em;">कतै उड्थे लम्बा सफर-सुख भोगी हुरुरुरु ।</span><br/>
अहा ! जस्को छाया ध्वनि-मधुरिमाले छक परी<br/>
<span class="mw-poem-indented" style="display: inline-block; margin-inline-start: 2em;">तमासा त्यो हेर्थे तल सकल ठाडो शिर गरी ॥</span><br/>
<br/>
<span style="display:inline-block; text-align:center; width:100% ;">१८</span><br/>
कतै शोभा छर्दै कठिन तपको सिद्ध-रमणी<br/>
<span class="mw-poem-indented" style="display: inline-block; margin-inline-start: 2em;">लटामा लर्काई सुर-कुसुम वा शङ्कर-मणि ।</span><br/>
बहन्थे वा उड्थे सररर निरालम्ब पथमा<br/>
<span class="mw-poem-indented" style="display: inline-block; margin-inline-start: 2em;">चढी ज्यादा तेजी हृदय-कृत सङ्कल्प-रथमा ॥</span><br/>
<br/>
<span style="display:inline-block; text-align:center; width:100% ;">१९</span><br/>
कतै उस्तैउस्ता कुसुम-भरले मत्थर-गति<br/>
<span class="mw-poem-indented" style="display: inline-block; margin-inline-start: 2em;">वसन्तश्री जस्ता मगन-मदिरा-मस्त युवति ।</span><br/>
हठी सिद्धि-प्रेमी कठिन तपमा मस्त जनको<br/>
<span class="mw-poem-indented" style="display: inline-block; margin-inline-start: 2em;">तपस्यामा गर्थे नयन-शरले घात ननिको ॥</span><br/>
<br/>
<span style="display:inline-block; text-align:center; width:100% ;">२०</span><br/>
कतै लुर्के फुर्के फुल र मुजुरा पल्लव पनि<br/>
<span class="mw-poem-indented" style="display: inline-block; margin-inline-start: 2em;">उनी वन्य-श्रीले खचित वनदेवीमय बनी ।</span><br/>
मजा मानी गर्थे उपवनविषे किन्नर-सुता<br/>
<span class="mw-poem-indented" style="display: inline-block; margin-inline-start: 2em;">लुकामारी साथै हरकिसिमको रङ्ग-रमिता ॥</span>
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">२१</span><br/>
कतै राम्रा रत्न-द्युतिमय दिशापाल-सदन<br/>
<span class="mw-poem-indented" style="display: inline-block; margin-inline-start: 2em;">कतै घुम्थे साक्षात् कुसुमधनुका साथ मदन ।</span><br/>
कतै चन्द्र-ज्योत्स्ना-धवल सुरगङ्गा-निकटमा<br/>
<span class="mw-poem-indented" style="display: inline-block; margin-inline-start: 2em;">तपस्वी देखिन्थे तप-शिखर झैँ टम्म तटमा ॥</span><br/>
<br/>
<span style="display:inline-block; text-align:center; width:100% ;">२२</span><br/>
कतै रक्षो-भूत प्रभृति गणका बाल वनिता<br/>
<span class="mw-poem-indented" style="display: inline-block; margin-inline-start: 2em;">गला फारी पढ्दै हरचरितका गीत कविता ।</span><br/>
निशामा उफ्रन्थे हरतरहको ताण्डव गरी<br/>
<span class="mw-poem-indented" style="display: inline-block; margin-inline-start: 2em;">थियो जस्को केही पर उपर कैलास-नगरी ॥</span><br/>
<br/>
<span style="display:inline-block; text-align:center; width:100% ;">२३</span><br/>
तमासा ती खासा उपसुर-पुरीका सब थरी<br/>
<span class="mw-poem-indented" style="display: inline-block; margin-inline-start: 2em;">निहारी त्यो भन्दा पनि उपर जाने सुर धरी ।</span><br/>
चढ्यो फेरी मेरो नजर नभमा साहस गरी<br/>
<span class="mw-poem-indented" style="display: inline-block; margin-inline-start: 2em;">सबै त्यागी साना कुसुम-कलिका षट्पद सरी ॥</span><br/>
<br/>
<span style="display:inline-block; text-align:center; width:100% ;">२४</span><br/>
तडिल्लेखा भन्दा त्वरितगति सङ्कल्प-रथमा<br/>
<span class="mw-poem-indented" style="display: inline-block; margin-inline-start: 2em;">चढी उड्दाउड्दै अति वितत आलोक-पथमा ।</span><br/>
पर्‍यो सामुन्नेमा अति चहकिलो दिव्य नगरी<br/>
<span class="mw-poem-indented" style="display: inline-block; margin-inline-start: 2em;">थियो जो शोभाको निरुपम महासागर सरी ॥</span><br/>
<br/>
<span style="display:inline-block; text-align:center; width:100% ;">२५</span><br/>
त्यहाँ पुग्नासाथै गति शिथिल भैगो नयनको<br/>
<span class="mw-poem-indented" style="display: inline-block; margin-inline-start: 2em;">खुशीको हावाले विकसित भयो भाव मनको ।</span><br/>
जता फर्की हेर्‍यो सुखमय उतै राम-रमिता<br/>
<span class="mw-poem-indented" style="display: inline-block; margin-inline-start: 2em;">थियो कस्तो कस्तो प्रथम कविको उच्च कविता ॥</span><br/>
<br/>
<span style="display:inline-block; text-align:center; width:100% ;">२६</span><br/>
विधाताको यद्वा नियति-गतिको लाखन थरी<br/>
<span class="mw-poem-indented" style="display: inline-block; margin-inline-start: 2em;">चमत्कारी लीला सबतिर सदा सूचित गरी ।</span><br/>
बनेका बेगिन्ती उस नगरमा रङ्गमहल<br/>
<span class="mw-poem-indented" style="display: inline-block; margin-inline-start: 2em;">मिही ज्योतिर्धारा पलपल उकेल्थे झललल ॥</span>
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">२७</span><br/>
झुलेका इन्द्रेनी सब भवनमा तोरण बनी<br/>
<span class="mw-poem-indented" style="display: inline-block; margin-inline-start: 2em;">ध्वजामा नाचेको चपल बिजुलीको सनसनी ।</span><br/>
अटाली वा बुर्जा सब गगनचुम्बी चहकिला<br/>
<span class="mw-poem-indented" style="display: inline-block; margin-inline-start: 2em;">नगीचै देखिन्थे शशधर जहाँबाट धमिला ॥</span><br/>
<br/>
<span style="display:inline-block; text-align:center; width:100% ;">२८</span><br/>
कतै छन् स्वर्गङ्गाजल-रचित छाँगा र छहरा<br/>
<span class="mw-poem-indented" style="display: inline-block; margin-inline-start: 2em;">कतै क्रीडावापी, छरछर कतै दीर्घ फुहरा ।</span><br/>
कतै अग्ला ज्योतिर्मय मणिशिला-शैल हँसिला<br/>
<span class="mw-poem-indented" style="display: inline-block; margin-inline-start: 2em;">कतै राम्रा राम्रा कुसुमित लताकुञ्ज रसिला ॥</span><br/>
<br/>
<span style="display:inline-block; text-align:center; width:100% ;">२९</span><br/>
हिरा, मोती, पन्ना प्रभृति भरिला रत्नहरुको<br/>
<span class="mw-poem-indented" style="display: inline-block; margin-inline-start: 2em;">प्रभा मात्रै हाली कुसुमरसमा कल्पतरुको ।</span><br/>
जमायेको जस्तो उस नगरको अद्‌भुत छवि<br/>
<span class="mw-poem-indented" style="display: inline-block; margin-inline-start: 2em;">कलम्‌द्वारा सारा लिन कसरि शक्ला कुन कवि ?</span><br/>
<br/>
<span style="display:inline-block; text-align:center; width:100% ;">३०</span><br/>
जरैदेखी हेर्दा जुग जुग जहाँ शून्य छ जरा<br/>
<span class="mw-poem-indented" style="display: inline-block; margin-inline-start: 2em;">जवानीको मात्रै लहलह जहाँ गर्छ लहरा ।</span><br/>
जहाँ आँधी, व्याधि, क्षय, जननको छैन शरण<br/>
<span class="mw-poem-indented" style="display: inline-block; margin-inline-start: 2em;">वहाँको को जान्ने अतुल सुखको त्यो विवरण ?</span><br/>
<br/>
<span style="display:inline-block; text-align:center; width:100% ;">३१</span><br/>
बगेकी चौतर्फी कलकल सदा शान्ति-सरिता<br/>
<span class="mw-poem-indented" style="display: inline-block; margin-inline-start: 2em;">हँसीला बासिन्दा सरल पुतलीतुल्य छरिता ।</span><br/>
रसीलो आनन्दी हृदय सब ती पौरहरुको<br/>
<span class="mw-poem-indented" style="display: inline-block; margin-inline-start: 2em;">फुकेको फक्रेको सुरभि फुल झैँ कल्पतरुको ॥</span><br/>
<br/>
<span style="display:inline-block; text-align:center; width:100% ;">३२</span><br/>
दया, मैत्री, श्रद्धा, प्रणय-रसले शीतल सब<br/>
<span class="mw-poem-indented" style="display: inline-block; margin-inline-start: 2em;">सबैको हिस्सामा अतुल मनचिन्ते छ विभव ।</span><br/>
सबै मर्यादा वा विधि-नियमको पालन गरी<br/>
<span class="mw-poem-indented" style="display: inline-block; margin-inline-start: 2em;">रमायेका दैवी विषय-सुखमा निर्जर सरी ॥</span>
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">३३</span><br/>
न ता शङ्का, सुर्ता, भय, विरह-बाधा छ उनमा<br/>
<span class="mw-poem-indented" style="display: inline-block; margin-inline-start: 2em;">न निन्दा, विद्वेष प्रभृति अरु दुर्दोष मनमा ।</span><br/>
न देखिन्थ्यो काहीँ कटु वचनले दूषित गला<br/>
<span class="mw-poem-indented" style="display: inline-block; margin-inline-start: 2em;">अहा ! कस्तो राम्रो अमृतमय त्यो जीवन-कला ॥</span><br/>
<br/>
<span style="display:inline-block; text-align:center; width:100% ;">३४</span><br/>
त्यहाँको त्यो दैवी गुणमधुरिमाको चहकमा<br/>
<span class="mw-poem-indented" style="display: inline-block; margin-inline-start: 2em;">फसेको यो मेरो नयन मनमोजी बहकमा ।</span><br/>
भयो घुम्दाघुम्दै उस बखत आश्चर्य-चकित<br/>
<span class="mw-poem-indented" style="display: inline-block; margin-inline-start: 2em;">जसै देख्यो ढोकाउपर कविता निम्नलिखित ॥</span><br/>
<br/>
<span style="display:inline-block; text-align:center; width:100% ;">३५</span><br/>
"धरित्रीमा सत्य, श्रम र पसिनाको भर परी<br/>
<span class="mw-poem-indented" style="display: inline-block; margin-inline-start: 2em;">तपस्या जो गर्छन् सरल मनले जीवनभरी ।</span><br/>
तिनैको त्यै सत्य, श्रम र पसिना-रूप तपको<br/>
<span class="mw-poem-indented" style="display: inline-block; margin-inline-start: 2em;">चिरस्थायी यै हो परिणति उज्यालो गजबको ॥</span><br/>
<br/>
<span style="display:inline-block; text-align:center; width:100% ;">३६</span><br/>
गरी झुट्टा, बाङ्गा, छल, कपट वा जाल बहना<br/>
<span class="mw-poem-indented" style="display: inline-block; margin-inline-start: 2em;">पियेका छन् जस्ले मुफत, अरुका उष्ण पसिना ।</span><br/>
यहाँ त्यस्ता दम्भी पुरुष धरणीका धनपति<br/>
<span class="mw-poem-indented" style="display: inline-block; margin-inline-start: 2em;">कुनै छैनन्, ज्यादै तल छ तिनको गर्हित गति ॥"</span><br/>
<br/>
<span style="display:inline-block; text-align:center; width:100% ;">३७</span><br/>
पढी त्यो ढोकाको सरल खँदिलो श्लोकयुगल<br/>
<span class="mw-poem-indented" style="display: inline-block; margin-inline-start: 2em;">उदेकाई केही समयतक फेरी तल तल ।</span><br/>
म फर्कें, फर्कायेँ नयन, तर त्यो दिव्य नगरी<br/>
<span class="mw-poem-indented" style="display: inline-block; margin-inline-start: 2em;">रह्यो मेरो भित्री हृदयपटमा चित्रित सरी ॥</span>
</p>
</div></div>
<div style="text-indent:0; position:relative; margin:0 auto; text-align:left; display:table; width:auto;"><div class="poem">
<p><span style="display:inline-block; text-align:center; width:100% ;">३८</span><br/>
निरुपम पसिनाका स्वर्गको सार सार<br/>
<span class="mw-poem-indented" style="display: inline-block; margin-inline-start: 2em;">मसँग सब बताई भित्र अर्कै विचार ।</span><br/>
लिइ मुनि बनिहाले मौन भावैक धाम<br/>
<span class="mw-poem-indented" style="display: inline-block; margin-inline-start: 2em;">म पनि मनन त्यस्को गर्न लागेँ तमाम ॥</span>
</p>
</div>
</div>
</div>
</div>
  </body>
</html>
